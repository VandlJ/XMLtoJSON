{"_id": "657761c90d4a2d90f0180a91", "uri": "A1561-09-22-00003", "publication_date": "2007-08-26", "date": "1561-09-22", "index": "00003", "namespace": "http://www.w3.org/1999/xhtml", "title": "Grundbuchauszug zu Wien I., Krugerstra\u00dfe 15.", "archives": {"1": "A_1_Archive_Wien", "2": "A_2_Wr_Stadt_und_Landesarchiv", "3": "A_3_WrStLA_Grundbuch_1_11"}, "referedIn": "", "text": "\n   Der Edl hochgelert herr Johann Aichholz Ehrzney doctor vnd Burger zu Wienn hat\n   Ehmphanngen nuz vnd gwer aines haus alhie In d[er] Khruegstra\u00df mit aim taill zunechst\n   herrn Frannzen Strauben haus gelegen. Darumben vormalln Leonhardt Prunauer Pintter\n   Burger zu Wienn, vnnd Khatarina sein hausfrau, nuz vnd gwer geschriben gestannden,\n   vnnd nach Ie...der Ehanle\u00fct absterben, Ist solich haus auf Ir ainig vngefogt khinnd Regina\n   genannt Ehrblich gefaln verm\u00fcg d[er] weisung di\u00df Jars Im Stattpuech eingeschriben, vnnd\n   durch sein des khinnds furgesezte gerhaben die Ehrbarn Hansen Schmid vnd Wolfgangen\n   Senkhenwald bed Pinntter vnd Burger alhie mit d[er] herrn Burgermaister vnd Rat\n   bewilligung lautt Ires habend[en] Wilbriefs so zum puech erlegt ... Ernenntem doctor\n   Aichholz vmb ain Sume gelts frey ledig ... on abganng enntricht vnd bezallt sein verkhaufft\n   worden, hinfuran seinen nuz vnd frumen mit angezaigtem haus vnnd seiner zuegeh\u00f6rung\n   zubetrachten wie Ine verlusst vnnd der Stat Wienn Recht ist, doch vnuergriff[en] des\n   Burgerlichen mitleydens, ... Actum Montags den 22 Septemb Anno etc. im 1561ten.\n", "names": {"Aichholz_Johann": "Johann Aichholz", "Strauben_Franz": "Franz Strauben", "Prunauer_Leonhard": "Leonhard Prunauer", "Prunauer_Katharina": "Katharina Prunauer", "Prunauer_Regina": "Regina Prunauer", "Schmidt_Hans": "Hans Schmidt", "Senkhenwald_Wolfgang": "Wolfgang Senkhenwald"}}